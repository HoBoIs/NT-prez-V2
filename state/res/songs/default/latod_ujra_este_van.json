{
  "titles": [
    "Látod, újra este van"
  ],
  "sections": [
    "Látod, újra este van,\nHozzád száll most halk szavam,\nmindenségnek Istene,\nTéged dicsér énekem.",
    "Köszönöm ezt a napot,\nannyi szépet s jót hozott,\nKöszönöm a napsütést,\nfényét szórta szerteszét.",
    "Kérlek, ó jó Uram add meg,\nfényeddé váljak, jeled lehessek.\nKérlek, Szentlelked küldd el,\nŐ vezessen végig életemen.",
    "Uram, mindent köszönök,\nbánatot és örömöt,\nlegyen rajtam szent kezed,\nóvja, védje életem.",
    "Szeretném, ha szeretnél,\nminden szavad érteném,\néletemben követném,\ns végül Hozzád érkezném.",
    "Kérlek, ó jó Uram add meg,\nfényeddé váljak, jeled lehessek.\nKérlek, Szentlelked küldd el,\nŐ vezessen végig életemen.",
    "Látod, újra este van,\nHozzád száll most halk szavam,\nmindenségnek Istene,\nTéged di-csér énekem."
  ]
}