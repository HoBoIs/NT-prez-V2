{
  "titles": [
    "Isten szívén megpihenve"
  ],
  "sections": [
    "Isten szívén megpihenve forrjon szívünk egybe hát!\nHitünk karja úgy ölelje édes megváltónkat át!\nŐ fejünk, mi néki tagja, ő a fény, mi színei;\nMi cselédek, ő a gazda, ő miénk, övéi mi!\n",
    "Szeretetben összeforrva egy közös test tagjai,\nTudjunk egymásért harcolva, ha kell, vérünk ontani!\nÚgy szerette földi nyáját, s halt meg érte jó Urunk,\nFájna néki, látva minket, hogy szeretni nem tudunk.\n",
    "Szeretetet adva nékünk, szeretetre oktattál.\nKeltsd életre, kérve kérünk, kit lenyűgöz a halál!\nGyújtsd a szikrát tiszta lángra, hogy mindenki lássa meg,\nhogy egy törzsnek vagyunk ága, s a koronánk is csak egy!\n",
    "Nevelj minket oly egységre, mint Atyáddal egy te vagy,\nMíg eggyé lesz benned végre minden szív az ég alatt,\nMíg Szentlelked tiszta fénye lesz csak fényünk és napunk,\nS a világ meglátja végre: tanítványaid vagyunk.\n"
  ]
}