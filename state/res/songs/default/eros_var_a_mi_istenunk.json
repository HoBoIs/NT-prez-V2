{
  "titles": [
    "Erős vár a mi Istenünk"
  ],
  "sections": [
    "Erős vár a mi Istenünk,\nJó fegyverünk és pajzsunk.\nHa ő velünk, ki ellenünk?\nAz Úr a mi oltalmunk.\nAz ős ellenség\nMost is üldöz még,\nNagy a serege,\nCsalárdság fegyvere,\nNincs ilyen több a földön\n",
    "Erőnk magában mit sem ér,\nMi csakhamar elesnénk,\nDe küzd értünk a hős vezér,\nKit Isten rendelt mellénk.\nKérdezed: ki az?\nJézus Krisztus az,\nIsten szent Fia,\nAz ég és föld Ura,\nő a mi diadalmunk.\n",
    "E világ minden ördöge\nHa elnyelni akarna,\nMinket meg nem rémítene,\nMirajtunk nincs hatalma.\nE világ ura\nGyúljon bosszúra:\nNincs ereje már,\nReá ítélet vár,\nAz Ige porba dönti.\n",
    "Az Ige kőszálként megáll,\nMegszégyenül, ki bántja.\nVelünk az Úr táborba száll,\nSzentlelkét ránk bocsátja.\nKincset, életet,\nHitvest, gyermeket\nMind elvehetik,\nMit ér ez őnekik!\nMienk a menny örökre!\n"
  ]
}