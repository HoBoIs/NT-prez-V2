{
  "titles": [
    "Zsolt 21,8"
  ],
  "sections": [
    "Válasz: Istenem, Istenem, miért hagytál el engem?\n\n<tag name=\"it\">Előénekes: Aki csak rám néz, mind kinevet, elhúzza száját, fejét csóválja.\nAz Úrban remélt, hát mentse meg, ha szereti őt, szabadítsa meg.</tag>\n\nV: Istenem, Istenem, miért hagytál el engem?\n",
    "<tag name=\"it\">E: Kutyák falkája vett körül, gonosztevők serege szorongat engem.\nÁtlyuggatták kezemet és lábamat, megszámlálhatom minden csontomat.</tag>\n\nV: Istenem, Istenem, miért hagytál el engem?\n",
    "<tag name=\"it\">E: Elosztják maguk közt ruhámat, és köntösömre sorsot vetnek.\nTe azonban, Uram, ne maradj távol, erősségem siess és segíts.\n</tag>\n\nV: Istenem, Istenem, miért hagytál el engem?\n",
    "<tag name=\"it\">E: Hirdetni fogom nevedet testvéreim előtt, a gyülekezetben dicsőítelek téged.\nTi, akik félitek az Urat, áldjátok, magasztaljátok őt, Jákob fiai, Izrael minden gyermeke félje őt.\n</tag>\nV: Istenem, Istenem, miért hagytál el engem? \n"
  ]
}