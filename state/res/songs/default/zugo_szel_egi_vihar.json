{
  "titles": [
    "Zúgó szél, égi vihar"
  ],
  "sections": [
    "Zúgó szél, égi vihar, Jöjj a Lélek lángjaival!\n",
    "Rajtunk hatalmat te vehetsz,\nújjá, tisztává te tehetsz,\nIsteni erő van tenálad,\ntégy vele most nagy szép csodákat!\n",
    "Erőddel a szíveken zúgj át\nés szellőztesd ki minden zugát,\nszellőztess ki országot, népet,\naz egész nagy földkerekséget!\n",
    "Földrengés, mely nem ront, de épít,\npusztítás, mely tisztít és szépít,\nvihar, mely alkot, tűz, mely éltet,\nembert, családot, földet, népet.\n",
    "Hiába pénz, ravaszság, fegyver,\ncsak nyomorult marad, ó az ember!\nMilliók kérnek, mert belátják,\nnem segít más, csak az imádság.\n",
    "Söpörd el a bűnt, a gyanakvást,\nS tedd, hogy végre szeressük egymást!\nHívunk téged, jöjj, szent vihar,\nÉg tisztító lángjaival!\n"
  ]
}