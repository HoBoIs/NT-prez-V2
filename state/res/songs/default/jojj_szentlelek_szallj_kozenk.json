{
  "titles": [
    "Jöjj, Szentlélek, szállj közénk"
  ],
  "sections": [
    "Jöjj Szentlélek, szállj közénk!\nHozz a mennyből tiszta fényt,\namit nem tud adni más!\nÜres a szív nélküled,\njöjj és oszd ki kincsedet!\nJöjj szívünkbe ragyogás!\n",
    "Lelkünk mélyén új lakó.\nBajainkban bíztató.\nZűrzavarban enyhülés.\nFáradságban nyugalom.\nForró nyárban fuvalom.\nKönnyet törlő drága kéz.\n",
    "Mélyeinkben megmerülsz\nmennyből szálló enyhe tűz,\ngyújtó, boldog hatalom.\nKönyörülj az emberen!\nTeremtsd újjá, Végtelen!\nNélküled csak puszta rom.\n",
    "Ahol gaz van, tépd a gazt!\nAmi szennyes, mosd meg azt!\nAmi száraz, azt locsold!\nFagyot oldjon meleged!\nLágyítsd meg a köveket!\nAhol seb van, orvosold!\n",
    "Hétszer újít meg a hit.\nHét ajándék gazdagít,\nhogyha átjár Szellemed.\nTedd termővé életünk!\nBoldog halált adj nekünk!\nÖrök, boldog örömet!\n"
  ]
}