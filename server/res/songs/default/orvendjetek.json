{
  "titles": [
    "Örvendjetek"
  ],
  "sections": [
    "Örvendjetek, mert Isten úgy szeret,\nbékét akar, nem zord ítéletet!\nÖrvendjetek, örvendjetek!\nJézus, az Isten Fia eljött értetek,\nnem kell a sötétségben, bűnben élnetek,\nhalljátok meg e jó hírt, emberek!\n",
    "Örvendjetek, Jézus feltámadott,\núj életet és új reményt hozott!\nÖrvendjetek, örvendjetek!\nNála az örök élet forrása ered,\njöjjetek, igyatok hát éltető vizet!\nHalljátok meg e jó hírt, emberek!\n",
    "Örvendjetek, mert Jézus újra jön,\nelszáll a gond, felszárad mind a könny!\nÖrvendjetek, örvendjetek!\nFölragyog az igazság, s végre győz a jó,\nországa, szent uralma örökkévaló.\nHalljátok meg e jó hírt, emberek!\n"
  ]
}