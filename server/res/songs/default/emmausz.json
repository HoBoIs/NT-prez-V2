{
  "titles": [
    "Emmausz"
  ],
  "sections": [
    "Tisztítsd meg szememet, adjad, hogy lássak,\nHogy ne engedjek a nagyvilágnak,\nMely betakar végleg, és teljesen ellep a szenny!\nTisztítsd meg szívemet, tisztítsd meg ajkam,\nHogy hitemnek titkát bátran megvalljam:\nAz égből a földre száll le a Menny.\n",
    "Kezedbe tettem, tiéd a sorsom,\nÉletem terhét a vállamon hordom.\nNem kell más, csak áldd meg minden időm!\nNem baj, ha fáj majd, ha szétosztod létem,\nCsak elmondhassam, hogy teérted éltem!\nMegtörten érzem, hogy egyedül te vagy erőm.\n",
    "Térden állva kérlek én:\nVárom, hogy nézz rám,\nVárom, hogy nézz rám,\nNézz rám könnyeim függönyén!\nHitemmel látom arcodat,\nKenyérnek titka tartogat.\nLátom, jő az alkonyat:\nLángolj bennem, égi tűz!\n",
    "Utánam jössz, és irgalmad megment.\nEgyetlen szavad ma lángra gyújt mindent!\nNem akar szűnni, perzseli lelkem a tűz...\nLátom az arcod, látom a fényed.\nMaradj velem, mert egyedül félek!\nJelenléted minden rosszat elűz.\n",
    "Testnek és vérnek titkában élve\nTestvérek vagyunk, s a testvéri kézre\nSzámítunk, nem lankad el a szívünk.\nEgy a test, és egy a lélek,\nEgy szívvel-lélekkel dicsérünk téged,\nFeltámadt Jézus, tebenned egyesülünk!\n"
  ]
}