{
  "titles": [
    "A Duna mellett"
  ],
  "sections": [
    "Ifjúságom egy gyönyörű napján\nFelcsendült egy dal a Duna partján.\nAzóta mindig összejövünk,\nAzóta mindig együtt énekelünk.\n",
    "Hoztuk a múltunk, a jelenünk,\nHogy szebb legyen mindig az életünk,\nImában, dalban egyek lettünk,\nÉs egy lett a szívünk, a lelkünk míg énekeltünk.\n",
    "Anyánk, te mindig velünk voltál,\nHozzánk mindig lehajoltál,\nNapba öltöztél fenn az égen,\nHogy fiad fénye szívünkben égjen.\n",
    "A Duna mellől ez a dal hozzád száll,\nA Duna mellett a szívünk téged vár.\nAnyánk, Mária, (napba öltözött)\nMagyarok asszonya, (országunk fölött)\nAnyánk, Mária, (ragyogjon jeled!)\nne hagyj el soha! (ments meg népedet!)\nAnyánk, Mária, (napba öltözött)\nMagyarok asszonya, (bűnös föld fölött)\nAnyánk, Mária, (Anyánk, Mária!)\nó, ragyogj az égen!\n"
  ]
}