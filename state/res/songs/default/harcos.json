{
  "titles": [
    "Harcos"
  ],
  "sections": [
    "Harcos, aki ott állsz a harcmezőn,\nakit éltet vizem s borom, az én erőm.\nHarcos, páncélod szép, oly csillogó,\nde bensőd a sok küzdelemtől megfáradott.\n",
    "Harcos, szemed a célpontra szegezd!\nSegítsd meg, hordozd a sebesülteket!\nBár fáj otthagynod a harcban elesetteket,\nkészen álljon új csatára erős kardod és szellemed!\n",
    "És este, amikor a fények kihunynak s lepihensz,\ntudd meg, hogy büszkén nézlek és békém körülölel.\nHadd nyugtassalak, hadd vegyem le terhedet,\nmert te vitéz katonám vagy, csak ne feledd,\nhogy gyermekem vagy, akit szeretek!\n",
    "Harcos, aki ott állsz a harcmezőn,\nakit éltet vizem s borom, az én erőm.\nHidd el, veled vagyok, amikor a világ változik,\ns veled is maradok az idők végéig.\n",
    "Harcos, emeld magasra a zászlód,\nne engedd elragadni a csatában.\nÉs mindenek felett zengje kürtöd a riadót,\nmert az Én mennyei seregem veletek harcba indul.\n",
    "Vitéz katonám vagy, győztes leszel!\nVitéz katonám vagy és gyermekem!\nVitéz katonám vagy, győztes leszel!\nVitéz katonám vagy!\n",
    "Mert te vitéz katonám vagy, csak ne feledd,\nhogy gyermekem vagy, akit szeretek!\n"
  ]
}