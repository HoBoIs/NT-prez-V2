{
  "titles": [
    "Magasztalja lelkem"
  ],
  "sections": [
    "Magasztalja lelkem az én Uramat!\nÖrvendezve élek szárnyai alatt.\nSzolgálója lettem, lepillantott rám.\nAlázattal zengi dicséretét szám.\n",
    "Ami velem történt, nem volt soha még.\nBoldognak mond engem minden nemzedék.\nNagyot művelt rajtam hatalmas keze!\nJóságában százszor szent az Ő Neve!\n",
    "Irgalma leáradt, népünkre borult.\nFélelmünkre szállott, s a szívünkre hullt.\nHatalmas a karja, csak egyet suhint,\ns a kevélykedőket széjjelszórja mind.\n",
    "Letöri a gőgöst képzelt magasán.\nAlázatos hívét áldja trónusán.\nÉhezőnek ételt tele kézzel ád,\nde a gazdagoktól zárja kapuját.\n",
    "Igazak dolgára örök gondja van.\nSzívén hordja népét nagy irgalmasan.\nAtyáinkhoz szólott ezredeken át,\nÁbrahám és magva ismerte szavát.\n",
    "Dicsőség az Úrnak, áldjuk az Atyát,\nFiút és a Lelket századokon át!\nTudom, hogy mit adtál: töviskoronát,\nÁldott légy ma érte, s minden koron át!\n"
  ]
}