{
  "titles": [
    "Ha elkövettem volna"
  ],
  "sections": [
    "Ha elkövettem volna minden bűnt itt a földön,\nbizalmam élne mégis, mert oly nagy reményem,\nhisz jól tudom, hogy Isten előtt mind e bűn\ncsak vízcsepp az Ő lángoló tüzében,\ncsak vízcsepp az Ő lángoló tüzében.\n",
    "Oly szív kell nekem, ki gyengédségtől ég,\nki támaszom marad, s érte semmit se vár,\nszeret, ahogy vagyok, még gyengeségem is,\negész nap fölöttem az Ő oltalma áll,\negész nap fölöttem az Ő oltalma áll.\n",
    "Nem találtam senkit, senki mást itt a földön,\nki engem úgy szeret, értem adja életét.\nOly Isten kell nekem, egészen, mint egy ember,\ntestvér, ki ismer minden szenvedést,\ntestvér, ki ismer minden szenvedést\n",
    "Jól tudom, előtted minden erényem,\nmi büszkeségem volt, csak balga semmiség,\nés minden áldozatnak csak így lesz értéke:\nA tűzbe vetve mind, mi szent szívedben ég,\nA tűzbe vetve mind, mi szent szívedben ég.\n",
    "Nincs a Földön senki teremtmény hibátlan,\nbár törvényed adtad a mennydörgés hegyén,\nde szent szívedben, Jézus, megbújok bátran,\nreményem csak Te vagy, így mit se félek én,\nreményem csak Te vagy, így mit se félek én.\n"
  ]
}