{
  "titles": [
    "Ó, jöjj, ó, jöjj, Emmánuel"
  ],
  "sections": [
    "1. Ó, jöjj, ó, jöjj, Emmánuel,\nCsak téged áhít Izrael,\nÉs hozzád sóhajt untalan,\nMert Isten híján hontalan.\n",
    "Meglásd, meglásd, ó, Izrael,\nHogy eljövend Emmánuel!\n",
    "Ó, jöjj el, Jessze vesszeje,\nÉs állj a rossznak ellene.\nA mélyből, mely már eltemet,\nS a tűzből mentsd ki népedet!\n",
    "Ó, jöjj el, jöjj el Napkelet,\nMert éjben járunk nélküled.\nTörd át a sűrű éj ködét,\nÉs oszlasd gyászát szerteszét.\n",
    "Ó, jöjj Kulcs Dávid törzséből\nA mennynek kapuját nyisd föl!\nAz üdvösségre tárj utat,\nNe legyen részünk kárhozat!\n",
    "Ó jöjj, ó jöjj el Adonáj,\nKi Sína hegyről szólottál.\nHogy törvényt lássál népeden,\nJöjj fenségednek fényében.\n"
  ]
}