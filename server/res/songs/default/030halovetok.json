{
  "titles": [
    "Hálóvetők"
  ],
  "sections": [
    "Jöjj, jöjj most velem, nagy munka vár\nEvezz, én a hálót vetem a jobb oldalán\nSzólt, így szólt az Úr\nPedig már feladtuk, jó lesz az úgy,\n„Menj, munkára fel, csónakba hát”\n",
    "Nézd, előttünk áll kősziklás út\nFáj, ha a talpadba vág, szétmegy sarud\nAz út végén keresztfa áll\nSok kanyargó mérföld után\nDe a sziklák között is találsz pár jó illatút",
    "Mert Isten nagy szobrászmester\nA kőből is rózsát nevel\nMi szobrászok nem vagyunk, csak kavicsszedők\nSzavában csak bízni kell\nS hálónkba bőséges zsákmányt terel\nMások közt így leszünk hálóvetők.\n",
    "Jöjj, csomózd meg jól, szakadt pár helyen\nEdzz, edzd meg karod, hogy biztos legyen\nKell, hogy jobban szorítsd\nHogy mindig javulj és javíts\nHogy még jobban fogjon, mint mikor mi akadtunk fenn",
    "Mert Isten nagy szobrászmester\nA kőből is rózsát nevel\nMi szobrászok nem vagyunk, csak kavicsszedők\nSzavában csak bízni kell\nS hálónkba bőséges zsákmányt terel\nMások közt így leszünk hálóvetők.",
    "Vesd ki most a hálót az emberek közé\nCsónakunk hasítsa a tiszta tó vizét\nElcsitul a zápor, csendesül a szél\nJézusunk szavára a hálót vesd ki még\n",
    "Mert Isten nagy szobrászmester\nA kőből is rózsát nevel\nMi szobrászok nem vagyunk, csak kavicsszedők\nSzavában csak bízni kell\nS hálónkba bőséges zsákmányt terel\nMások közt így leszünk hálóvetők.\n"
  ],
  "comment": "#Bűnbánati bevezető - Pintér Marci"
}