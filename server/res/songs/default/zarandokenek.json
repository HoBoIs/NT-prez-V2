{
  "titles": [
    "Zarándokének"
  ],
  "sections": [
    "Hajlékodba vágyom, Istenem, királyom,\ntestem és lelkem sóvárog rád,\nzarándokúton kezem kinyújtom\naz élő Isten csarnokai után.\n",
    "Kik házadban állnak, örökké áldnak,\nbeléd gyökereznek boldogan,\na pusztaság se számít, forrás-völggyé válik\nveled, benned, általad, Uram!\n",
    "Szent az Úr, jó az Úr, ő a pajzs, ő a nap,\ndicsőséget, örök kegyelmet ad,\nszent az Úr, jó az Úr, ő a pajzs, ő a nap,\nboldog ember, ki ösvényén halad!\n",
    "Füled fordítsd felém, Atyám, jöjj elém,\nSeregek Ura, hallgass meg, hallgasd meg imám!\nJobb egy nap veled bárhol, mint ezer tőled távol,\nhajlékodban béke vár reám.\n",
    "Kik nyomodban járnak, hozzád eltalálnak,\narcodat meglátják boldogan.\nA pusztaság se számít, forrás-völggyé válik,\nbőségedbe öltözik, Uram!\n",
    "Szent az Úr, jó az Úr, ő a pajzs, ő a nap,\ndicsőséget, örök kegyelmet ad,\nszent az Úr, jó az Úr, ő a pajzs, ő a nap,\nboldog ember, ki ösvényén halad!\n"
  ]
}