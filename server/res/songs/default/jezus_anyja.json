{
  "titles": [
    "Jézus anyja"
  ],
  "sections": [
    "Jézus anyja, virágok Virága, Mária.\nA bölcseknél is okosabb, Jézus anyja, Mária.\nA gyémántnál is keményebb, Jézus anyja, Mária.\n// Könyörögj, könyörögj, könyörögj érettünk! //\n",
    "Mária, termékeny gyümölcsfa.\nMária, sugárzó csillag.\nMária, tenger gyöngye.\n// Könyörögj, könyörögj, könyörögj érettünk! //\n",
    "Virág az Isten viharában.\nPehely a Lélek szélvészében.\nPalesztína rózsája, naptól égetett\ntitokzatos lány.\nKi egyetlen „igen\" vagy,\nmely a földrészeket összefogja.\n// Könyörögj, könyörögj, könyörögj érettünk! //\n",
    "Ó, érintetlen, ki a megsebzett szűzekért imádkozol.\nÓ, termékeny, ki az elvetélt magzatokon könnyezel.\nÓ, imádságos, ki a káromkodókat szánva-szánod.\n",
    "// Könyörögj, könyörögj, könyörögj érettünk! //\nGomolygó ködből talpig aranyban kilépő asszony.\nSzürke hamuból talpig tűzben előlépő asszony.\nSzivárványból mosolygó szűzi asszony.\n"
  ]
}