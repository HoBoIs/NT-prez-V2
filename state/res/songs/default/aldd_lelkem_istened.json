{
  "titles": [
    "Áldd, lelkem, Istened"
  ],
  "sections": [
    "Áldd, lelkem, Istened! Dicsérd e szent nevet!\nJóságát hanyagul el ne feledd!\nEltörli bűnödet, megváltja életed,\nIrgalma bekötöz minden sebet.\n\nOly nagy az ég kicsi földünk felett,\nMég nagyobb Istenben a szeretet!\nNem bűneink szerint bánt most velünk megint,\nJósága igazabb hűségre int.\n",
    "Réti virág ma él, fújja az őszi szél,\nholnap már lekonyul, semmit sem ér.\nNapjaink, mint a por, szállnak, a szél sodor,\nSok földi hatalom nincs már sehol.\n\nOly nagy az ég kicsi földünk felett,\nMég nagyobb Istenben a szeretet!\nPorunkig lehajol, az ítélet alól\nfelmentő kegyelem igéje szól.\n",
    "Felséges Isten ő, a fény és az erő,\néletünk tavasza csak tőle jő.\nÁldja őt szép zene, angyalok éneke,\nmenny és föld öröme, dicsérete.\n\nOly nagy az ég kicsi földünk felett,\nMég nagyobb Istenben a szeretet!\nÁldjuk hát mi is őt, tőle kapunk erőt\nszolgálni szerető színe előtt.\n"
  ]
}