{
  "titles": [
    "Örömének",
    "Örvend a szívem"
  ],
  "sections": [
    "Örvend a szívem, ujjong a lelkem, Jézus rám talált.\nLegyőzte vére, engedelmessége a bűnt és a halált.\nAmíg csak élek, dicsérlek Téged, Jézus, kősziklám!\nSzeretni hívtál, utat Te adtál, szívünk Téged vár!\n",
    "Amen, alleluja, amen, alleluja, feltámadt az Úr.\nAmen, alleluja, amen, alleluja, jöjj Szentlélek,\náradj köztünk szét!\n",
    "Jöjj a mennyből, a tiszta égből, Lélek, űzd a bűnt!\nFényre leltünk, kegyelmed kérjük, jöjj el, égi Tűz!\nÉletre kelnek, akik dicsérnek, áldott légy, Atyánk!\nSzárnyra kelnek, az égig érnek, ott van örök hazánk.\n",
    "Mint a szélvész, kiárasztja Lelkét, jöjj, vigasztaló!\nHa hívod, eljő, újjáteremt Ő, jöjj, életadó!\nKiárasztja Lelkét, megújítja népét, hűséges az Úr.\nEzért dicsérjük, örömmel zengjük, irgalmas az Úr.\n"
  ]
}