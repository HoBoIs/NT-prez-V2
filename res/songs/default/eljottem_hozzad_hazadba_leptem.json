{
  "titles": [
    "Eljöttem Hozzád, házadba léptem",
    "Karácsony felé"
  ],
  "sections": [
    "Eljöttem Hozzád, házadba léptem, mert\nmegszállt egy titkos angyali igézet,\ns itt állok előtted lehajtott fejjel,\nbűneimet bánom, bocsáss meg nékem!\nBocsáss meg, Uram, nékem!\n",
    "Tudom, sokszor megbántalak téged,\nbűneimmel sebzem meg a Szent Szívet,\nmégis kérlek, Uram, bocsáss meg nékem,\nfogadd el tőlem szívem és a lelkem!\nFogadd el szívem, lelkem!\n",
    "Kenyérben, borban felajánlom néked\na testem és lelkem, hát fogadd el tőlem!\nEz, Uram, minden, mit adhatok néked,\nfogadd el tőlem, csak ennyit kérek!\nFogadd el az életem!\n"
  ]
}