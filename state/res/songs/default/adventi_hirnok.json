{
  "titles": [
    "Adventi hírnök"
  ],
  "sections": [
    "Adventi hírnök, friss fenyőág.\nLobog az első gyertyaláng!\nKarácsonyt várva lázban a föld,\nIsteni gyermeket köszönt.\nUjjong a szívünk, dalra gyúl,\nNincs már messze az Úr!\nNincs már messze az Úr!\n",
    "Adventi hírnök, friss fenyőág,\nLobog már két kis gyertyaláng!\nHa zörget Jézus, jól figyelj ám,\nBetér a szívünk ajtaján!\nUjjong a szívünk, dalra gyúl,\nNincs már messze az Úr!\n",
    "Adventi hírnök, friss fenyőág,\nLobog már három gyertyaláng!\nMúlnak az évek, életünk száll,\nDe utunk végén Jézus vár!\nUjjong a szívünk, dalra gyúl,\nNincs már messze az Úr!\n",
    "Adventi hírnök, friss fenyőág,\nLobog már négy kis gyertyaláng!\nAzt mondta Jézus: visszajön még,\nÚjjá lesz akkor föld és ég!\nUjjong a szívünk, dalra gyúl,\nNincs már messze az Úr!\n"
  ]
}