{
  "titles": [
    "Napének",
    "Nagy jó Úristen"
  ],
  "sections": [
    "Nagy jó Úristen, ki vagy a kéklő mennyekben,\nbércen innen, túl, igazak ajka hirdessen,\ntestvérünk, a Nap, tükrözi fényed szárnyalva - nagyfennen.\n",
    "Áldjon fenn a hold, halovány arcú húgocskánk,\ns mind a csillagfény csupa hunyorgó, mécsesláng,\nderű és ború, amiket bölcsen szétosztva küldesz ránk.\n",
    "Áldjon lenn a víz, csupa szív nénénk, hasznos, szép,\náldjon tűz öcsénk, ködöt és árnyat oszlat szét,\náldjon földanyánk, elibénk tárva garmada bőségét.\n",
    "Áldjon a szelíd, aki megenged társának,\nbékén tűr, ha kell, s a betegágyon hálát ad:\nékes koronát jutalomképpen érette méltán kap.\n",
    "Áldjon a halál, kapukat táró testvérünk,\nkarja fölsegít, amikor hozzád megtérünk,\nTéged, Fennvaló, gyermeki szívvel, ámulva dicsérünk,\n",
    "Téged Fennvaló, gyermeki szívvel ámulva dicsérünk, dicsérünk.\n"
  ]
}